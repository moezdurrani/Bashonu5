E Kharkar Naswar Peshako Dust Birai
Iqbal Uddin Sahar
Unknown

Ey kharkar naswar peshako dost bieraaye
Korom no kori hamesha sust bieraaye

Ey anus naswar peshak arir bashar
Korom no kori aingar ko bekar

Hush reko som shar istooni reitaaye kharkar
Hush keh bieraaye the kore luan kar

Luan kheo doman hardi mah quna sher
Daghiyo chamot daqo dona sher

Kapala phor ragh apaki don niki
Raah kotah ashiq khor mah ghun niki

Ghich poshikar boghdo korongo liye niki
Khun the pharo shar khaali tliye niki

Kush anbaran dakhiye dosto pezhimit
Yogh lesho som kori duro bezhimit

Gordogh mah sar nasta to mora niki
Ey hardiyo arman mah pura niki

Log pelisko gani rahi arit
Tan ishqo maidana kotahi arit

Haniya bashar arir naswar bezimak
Harush kicha sheili hase be namak

Hush reko kharkar sifat shorogh arir
Zhan badanar be hardiyo ogh arir

Rafiko chusti di be misal oshoy
Istoro khoik di no lot ajal oshoy

Liloth karan som, beroghun to phan
Ghich bro keh oshoni chamdorio pahan

Ziyech jawarayo sar sheili to mokh
Bazo re mo ra faqat marajho kambokh

Salok luan keh paraaye the teh ghot koroye
Naswaro wori apakar khot koroye

Ey dekin khoti keh phar rahi arir
Wallah wa billah tabahi arir

Hami luan deti kharkar eh nezi
The arama nishaye tan hostan dosi

Bahat yei ghairi reitaaye naswar peshak
Teh mi luan kar kori hotam bo zhak

Salok luan deti bas azar kore
Sifat bo aro di naswar kore

URDUONWARDS
ای خرکار نسوار پیݰاکو دوست بیرائے
کوروم نو کوری ہمیشہ سست بیرائے

ای انوس نسوار پیݰاک اریر بشار
کوروم نو کوری اینگار کو بے کار

ہݰ ریکو سوم شار استونی ریتائے خرکار
ہݰ کہ بیرائے تھے کورے لوان کار

لوان کھیو دومان ہردی مہ قونہ شیر
داغیو چموٹ ڈقو دونہ شیر

کپالہ پھور ڑاغ اپاکی دون نیکی
راہ کوتاہ عاشق خور مہ غون نیکی

غیچ پوشیکار بوغدو کرونگو لئے نیکی
کھون تھے پھارو شار خالی تلئے نیکی

کݰ انباران ڈاخئے دوستو پیژیمیت
ݱوغ لیشو سوم کوری دورو بیزیمیت

گوردوغ مہ سار نست تو مورا نیکی
ای ہردیو ارمان مہ پورا نیکی

لوق پیلیسکو گنی راہی اریت
تان عشقو میدانہ کوتاہی اریت

ہانیہ بشار اریر نسوار بیزیماک
ہروݰ کیچہ ݰئیلی ہسے بے نمک

ہݰ ریکو خرکار صفت شروغ اریر
ژان بدانار بی ہردیو اوغ اریر

رفیقو چستی دی بے مثل اوشوئے
استورو ݯھیک دی نو لوٹ اجل اوشوئے

لیلوٹ کاران سوم، بیروغون تو پھان
غیچ برو کیہ اوشونی چمڈوریو پاہان

ځیہچ جوارایو سار ݰئیلی تو موخ
بازو رے مو را فقط مراݯھو کمبوخ

سلوک لوان کہ پرائے تھے تہ غوٹ کوروئے
نسوارو ووری اپاکار کھوٹ کوروئے

ای ڈیکین کھوٹی کہ پھار راہی اریر
واللہ و باللہ تباہی اریر

ہمی لوان دیتی خرکار ایھ نیزی
تھے آرامہ نیشائے تان ہوستان دوسی

بہت یئی غیری ریتائے نسوار پیݰاک
تہ می لوان کار کوری ہوتام بو ژاک

سلوک لوان دیتی بس آزار کورے
صفت بو ارو دی نسوار کورے