Awa No Bom
Shaukat Ali
IAnsar Elahi

Mashriqa yur yei nasir awa nobom maghriba doko khamir awanobom

Wa no pashem hatighar yei kori teh moji pardo batir awanobom

Amro misal yomono dishta anus anus ghichho tsipa bir awanobom

Sariran dosh awa aji asitem hotam hnun akabir awanobom

Giti mayon nishi gulabo thagha chhochi ragheshti chodhbir awanobom

Giti mirzhoryan gani tan koroo pri malkhunan tsapir awanobom

Goni galtak khatararo som gharote doni shandura chatir awanobom

Shirin hawaza sozo saz bashoni hate meylsa hazir awanobom

Keh hayekothowan rhingaye zar kharoni

Hunzik daniyote phanir awanobom

Chala tawaf kori tan waziriyo arghana pong lakhisirawa nobom

Nisini har har qisma war bashoni thumpoq hawain kasir awanobom

Kori baghaye re te shokat gadiri

Giti khabaro ganir awa nobom

URDUONWARDS
مشرقہ یور یئی نسیر اوا نوبوم مغربہ ڈوکو خامیر اوانوبوم

وا نو پاشیم ہاتیغار یئی کوری تہ موژی پردو باتیر اوانوبوم

عمرو مثال یومونو ڈشٹہ انوس انوس غیچھو څیپہ بیر اوانوبوم 

ساریران دوݰ اوا اژی اسیتم ہوتم ہنون اکابیر اوانوبوم

گیتی مایون نشی گلابو تھاغہ چھوچی راغیشٹی چوڑیر اوانوبوم 

گیتی میرژوریان گنی تان کوروو پری ملکھونان څاپیر اوانوبوم

گونی گلتک ݯھترارو سوم غاڑوتے دونی شندورا چاتیر اوانوبوم

شرین ہوازا سوزو ساز باشونی ہتے مئیلسہ حاضر اوانوبوم

کہ ہائےکوٹھووان ڑینگئے زار ݯھارونی 

ہُنزیک دانیوتے پھانیر اوانوبوم

چالہ طواف کوری تان وزیریو اڑغانہ پونگ لاکھیسیراوا نوبوم

نیسینی ہاڑ ہر قیسمہ وار باشونی تھمپوق ہوائین کاسیر اوانوبوم

کوری بغائے رے تے شوکت گدیری 

گیتی خبارو گانیر اوا نوبوم