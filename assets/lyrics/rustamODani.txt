Rustam O Dani
Rustam
Baba Fatahud Din

Ey mashriqo wushkiar ey maghribo wushkiar ushak gan goyan

Hardi jahl koyan qalib than doyan

Mah oche teh mohabbat nasi no nisaetae nasib jahl kori mojto khanj boyan

To mian Suriya, to Yunus

Teh kidaye aloniyaan keh namus

Teh blawar ashro dil diyao mokho goniyan chhoye anus

Wafadar royante roye arzu koniyan

Be wafa royante hazar tho koniyan

Eygho khush darak roye jadaiyo anus

Chara koy no choky liye ashro koniyan

To sifat gulzar, tohuranan mojar

Teh owel poshika dil-e-man parishan, sad afsos

Teh don dar-e-maknun leh Feroz

Tan rahmo natrin ey khap lo mah wushki, haft aqleemo sura shahanshah mah kore bek roz

Dost janan chineya banfsho sharbat lakhi sher mah konah piek niki rim

Teh gadiriyo hardi tarazo mizaan gan koriko rhenkore thiek niki rim

Malamat kano kambokh bo boni

Kambokh bo keh huni, teetan drin boe

Bakht poliaro kambokh mate rino boe

Teh askim saraya keh mehman bisam

To Sultan sarayo awa mor

Jallad wao ghush koroyan mah zhank thinyo som

Koocho hon gani alar teh rathinyo som

To mian Suriya teh nameyan no boe

Malamat duniya giti tan na pashem kos wishyan no boe

Mahi khushk be aab, se daryahut keh haaye mah misal bisir

Mah jam roye mah nisa ey darbat nishi tan shireen alfazin ey keh lo mah som doye

Phat baso mah umar hazar sal bisir

URDUONWARDS
ای مشرقو وݰکیار ای مغربو وݰکیار اوݰک گان گویان

ہردی جہل کویان قالب تھان دویان

مہ اوچے تہ محبت نسی نو نِسیتائے نصیب جہل کوری موژتو کھانج بویان

تو میان ثریا، تو یونوس

تہ کیڑئے الونیان کیہ ناموس

تہ بلاور اشرو ڈیل دیاو موخو گونیان چھوئے انوس

وفادار رویانتے روئے ارزو کونیان

بے وفا رویانتے ہزار تھو کونیان

ایغو خوش دراک روئے جدائیو انوس

چارہ کوئی نو ݯوکی لئے اشرو کونیان

تو صفت گلزار، توحورانان موژار

تہ اویل پوشیکہ دلِ من پریشان، صد افسوس

تہ دون درِ مکنون لہ فیروز

تان رحمو نطرین ای خپ لو مہ وݰکی، ہفت اقلیمو سورا شہنشاہ مہ کورے بیک روز

دوست جانان چینیئا بنفشو شربت لکھی شیر مہ کونہ پیئک نِکی ریم

تہ گدیریو ہردی ترازوو میزان گان کوریکو ڑینگور تھیئک نِکی ریم

ملامتو کانو کمبوخ بو بونی

کمبوخ بو کہ ہونی، تیتان درینو بوئے

بخت پولیرو کمبخت متے رینو بوئے

تہ اسکیم سرایہ کہ مہمان بیسام

تو سلطان سرایو اوا مور

جلاد واو غش کورویان مہ ݱانگ تھینیو سوم

کوݯھو ہون گنی الار تہ رتھینیو سوم

تو میان ثریا تہ نامیئن نو بوئے

ملامتو دنیا گیتی تان نہ پشیم کوس ویݰیئن نو بوئے

ماہی خشک بے آب، سے دریاہوت کہ ہائے مہ مثال بیسیر

مہ جم روئے مہ نسہ ای دربت نیشی تان شیرین الفاظین ای کہ لو مہ سوم دوئے

پھت بسو مہ عمر ہزار سال بیسیر