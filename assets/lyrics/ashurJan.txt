Ashoor Jan
Unknown
Unknown

Mah zhanye teh ghuna na bachcha Iskandar, na keh khor Shahanshah, na Dara bisir
Shom watana israf, teh nashiko zhagha Bukhara bisir

Yak baraye didar haft hazar rupiya, keh chara bisir
The gisam awa tan biezimi tan duro, khor kara bisir

Bahat bi eh nisitam, ajaib poshitam, bo nojan poshitam, mah dosto sharana gulab rang koniyanaye
Ghich bro ashtok koniyan shon don zhang koniyan

Kicha gom teh dehi, kheo gom daq teh dehi, daq teh dehi giko teh deho jalaadan mah sar shang koniyan.

Shom asiko sari, majburiyo sari, pona ots ki bisam. Mah dost otsa giti ya ovaka no re, tan shokhur shoninin peisir
Hate jam anuso the briko arman chheisir.

Biabano moja daq misal zhokh phordo, isho gan mah deti, ghumo yura poloyi, ewok poli biti shan bolwido

Bahat bi eh nisitam, eh kambakhto sari daq bashar ganitam, shom khabar mate parai keh dost boghdo

Bahat bi eh bisitam, mah dosto sharana hawaza oshoy
Tan dawato bela khush lorao oshoy
Tan gadiriyo poshi, chara koy no tori dost kirdo oshoy

Biayano ponga ghiji ghar kotoyi awa bas awa bas
Na plili mah ghuna na magas
Zhan nishay mah nisa, ey kori marani, briko keh tana sher, brik miras

Royan kulo khyal duniya jam reniyan

URDUONWARDS
مہ ژانئے تہ غونہ نہ باچھا اسکندر ، نہ کہ خور شہنشاہ، نہ دارا بیسیر
شوم وطنہ اسراف، تہ نشیکو ژاغہ بخارا بسیر

یک برائے دیدار ہفت ہزار روپیہ، کہ چارہ بیسیر
تھے گیسام اوا تان بیزیمی تان دورو، خور کارا بیسیر

بہت بی ایہہ نیسیتام، عحائب پوشیتام، بو نوژان پوشیتام، مہ دوستو شرانہ گلاب رنگ کونیانئے
غیچ برو اشٹوک کونیان شون دون ژانگ کونیان

کیچہ گوم تہ دیہی، کھیو گوم ڈق تہ دیہی، ڈق تہ دیہی گیکو تہ دیہو جلادان مہ سار شانگ کونیان

شوم اسیکو ساری، مجبوریو ساری، پونہ اوڅ کی بیسام۔ مہ دوست اوڅہ گیتی یا اوڥاکہ نو رے، تان شوکھور شونینین پیئیسیر
ہتے جام انوسو تھے بریکو ارمان چھئیسیر

بیابانو موژہ ڈق مثال ځوخ پھوردو، عشقو گان مہ دیتی، غمو یورہ پولوئی، ایواک پولی بیتی ۻھان بلویدو

بھت بی ایہہ نیساتام، ای کمبختو ساری ڈق بشار گنیتام، شوم خبار متے پرائے کہ دوست بوغدو

بہت بی ایہہ بیساتام، مہ دوستو شرانہ ہوازہ اوشوئے
تان دواہتو بیلہ خوش لوڑاو اوشوئے
تان گدیریو پوشی، چارہ کوئے نو توری دوست کیڑاو اوشوئے

بیانانو پونگہ غیژی غاڑ کوٹوئی اوا بس اوا بس
نہ پلیلی مہ غون نہ مگس
ژان نیشے مہ نسہ، ای کوری مرانی، بریکو کیہ طعنہ شیر، بریک میراث

رویان کُلو خیال دنیا جام رینیان
دنیا کیچقہ جام، کا تن تتو سار ژاک، کا تن نانو سار ژاک، کوس اژیلیو دُقت۔ دنیا سفوتے تروق، کیہ شیرین کیہ شیرین

کوئے توری تکبر، کوئے نو توری کروۻ
دیش دنیو فہلو اچی پروشٹی دونی ہوڥ کوراک رویانتے آفرین
ای مایون بے مقصد، ای اوا بے مقصد، مہ اوچے مایونو مقصد درست نو بوئے
